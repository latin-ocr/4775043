    

21

Ἴ Quoniam fuse Iamne, ut res poscere videbatur, exposui, cur iis interpretationibus, quas
perpendi -· hae autem' primarium obtinent locum ¹) — cum alia reclamitent tum maxime ipsum carmen,
nunc, quid equidem· de carmine sentiam, explicabo. Ne vero suspensos teneam eos, qui hanc com-
mentationem hactenus legere non sint gravati, ab Horatio Romuli apotheosin vel consecrationem

, hoc· carmine celebrari contendo. Hoc si quis interpretum legerit, non dubito, quin aut Horatii artis

reconditae parum intellegentem me sit appellaturus aut carbonem pro thesauro invenisse sese sit
clamitatums. Haec atque etiam graviora 'levius feram, quam si quis suo iure dixerit esse, quae
profero, miracula ac somnia interpretis non docentis, sed optantis.

Videamus vero, quorsum haec mea sententia spectet, utrum refragetur verbis atque ingenio

, poetae necne. —- Initium carminis duae efficiunt strophae, in quibus de animi magnitudine eorum

poeta loquitur, qui vere sunt iusti atque tenaces propositi. Talis autem vir suis ipsius commodis
minime inserviens, quidquid bonum honestumque putaverit, nulla re deterritus faciet; talis vir negata
tentat iter via caelumque sibi recludit. Atque eo in numer0, qui summa quaeque et expetierunt
et consecuti sunt, quos ad deos immortales populus Romanus benevolentia famaque extulit,²) inde
ab antiquissimis temporibus habebantur Pollux, Hercules, Aesculapius, Romulus sive Quirinus.³)
Hi et deis orti et virtute sua in caelestium concilio collocati tam saepe una commemorantur,⁴) ut
nodum in scirpo quaerere is iudicandus sit, qui, cur non alii heroes in 111. 3 enumerentur, miratur;
etiam illud subargutuli censoris est scrutari, num Bacchus aliique, quorum Horatius facit mentionem,
iusti tenacesque propositi appellari debeant. Heroes enim in superandis difficultatibus laboribusque,

¹) Doleo, quod mihi, quantumcunque contendebam, non licuit Haberlandii de 111. 3 commentationem inspicere.
Quae cum abhinc centum annos Ienae prodierit, ab eo, qui tractat universitatis bibliothecam, bis petivi, ut mihi
potestatem faceret libelli Haberlandiani. Roganti ita satisfactum est, ut nec ad priorem nec ad alteram epistolam
quidquam responderetur. Fecit ille quidem inhumaniter, sed nescio an hac re excusatus abeat, quod homunculo
uni ex multis morem geri non oporteat. Quis autem purgabit Leutschium Gottingeusem, qui epistoliis epistolisque
meis paene sexcentis adhuc impelli non potuit, ut humaniter rescriberet, quid fecerit illa commentatione, quam
ei ante hos tres annos tradidi Philologo suo inserendam? Equidem tamen non diffido virum doctissimum, ubi
primum ex hoc quoque libello intellexerit, quantopere aveam certum quiddam cognoscere de commentariolo meo,
dicturum: „Iam iam efficaci do manus‘epistolae“ pers-cripturamque ad me, utrum quae misi, fato quodam perierint,
an necesse esse videatur, priusquamnlla in lucem proferantur, longius triennio premi. Est autem sane eo magis,
cur Leutschii asperitatem mirer, quod nunc primum in me quidem tam illiberaliter se gessit.

²) Cio. Cat. ΠΙ. 13.
³) vid. interpret. ad Cic. leg. H. 8.19; de Quirino cf. Schwegler: Rom. Geschichte 1. 384.

⁴) veluti Silius Italicus XV. 78 haec Virtutem facit dicentem:

Referam quid cuncta domantem
nphitryoniaden? quid cui, post Seras et Indos
Captivo Liber cum signa referret ab Euro,
Caucaseae currum duxere per oppida tigres?
Quid suspiratos magno in discrimine nautis
Ledaeos referam fratres vestrumque Quirinum?

Quibus in versibus utrum ex Horatio pendeat Silius, ut alii existimant (vid. Drakenborch. ad XV. 78),
an aliunde (exstant plura id genus apud Luebkerum p. 533), difficilius fuerit diiudicare. Quemcunque autem
imitatus eat, ex Silianis quoque versibus elucet hane horum heroum commemorationem non alio spectare ac supra
exposui: Hac ex re qui plus elicit, ut nuper Pluessius quoque fecit· (cf. Des Vergils vierte Ecloge. Jahns Jahrb.
1877 p. 71), is nimis acres acutosque habet oculos,

-ε υ. - ⁷< ἓϊῆῑῖῗιὲᾞ

