 

18

fore. utro qui Augusti temporibus in 1uoem prodiit, inteueffl non Bootes At. quamquam Roma-:suis- ,
libidinum, impietatis, fraudis, omnium denique pravarum artium, quibus Troiam dirutam esse ab , Γ

iratis. deis putant, quasi domicilium et sedes erat, tamen imperium Romanum et stabat 'et florebat et
quotidie crescebat. Egregiam Iunonis iustitiam, quae in proavos admisso scelere graviter vindicarit,

nepotes vero a nulla impudentia turpitudineque abhorrentes in dies potentiores atque ampliores fieri
’ sinat! Num denique omnes Troiani adeo flagitiis commaculati erant, ut suo iure quis Troiam possit
seminarium cuiusvis nequitiae et infamiae appellare cunctosque Troianos genus sceleratum impiumque,
quod iure meritoque afflictum et vexatum Horatius voluerit documento esse Romanis? Laomedontem
solum atque Paridem Horatius quoque auctores Troiae occasus existimat;²) populus contra ei purus
et insons videtur. — Ultima vero stropha vel maxime obstat, quominus iis assentiamur, quibus hoc
carmen morale esse placet. Cur tandem poeta, si cives adhortatur ad nescio quam virtutem, a vitiis
avocat, se rem tractasse dicit minus Musae suae congruentem? Cur tale quidquam nec in iis car·
minibus occurrit, quae praecedunt, nec in iis, quae sequuntur, quamquam ut tertium ad civium mores.
emendandos existimantur spectare? Quomodo autem aptissime haec stropha cum praecedentibus con-
iungatur, aut tacent interpretes, aut si loquuntur, miro quodam consensu fere omnes ultimam stropham-
carminis primi libri secundi allegant.³) Est haec comparatio specie illa quidem blanda et gratiosa,

¹) Ovid. Am. 111. 4457. Rusticus est nimium, quem laedit adultera coniur,
Et notos mores non satis Urbis habet.

v. praeterea Fast. IV. 157, Art. Am. Ι. 269 sqq.; Prop. ΠΙ. 30.47.
Qui quaerit Tatios veteres durasque Sabinas
Hic posuit nostra nuper in urbe pedem.

Friedlaender Ι. p. 461.

²) Ennii Tragoed. rell. Alexander v. 65 —69; v. etiam interpretes ad Verg. G. Ι. 502, Aen. IV. 541, V.
8113 Sen. Agam. 863; 11. ΠΙ. 3950, XIII. 769, XXI. 442, XXIV. 25. Cadit in Troiano& quod Hor. Ep. Ι. 214„
de Achivis dixit.

³) Praeter Ribbeckium et Bambergerum (vid. supra) fusius de carminis clausula disseruerunt etiam Obbarius
et Schuetzius. Atque ille quidem ultimam stropham erroris veram confessionem existimat. „H0r. hatte im Anfange
gesagt, er wolle die Jugend belehren und ermahnen, hier musste er als Erotiker zu erkennen geben, dass er
uberhaupt in allen drei Gedichten zumal in dem letzten seine Grenze iiberschritten. Auf iocosae liegt der Nach-
druck.“ At nullo iure contendit Obbarius Horatii poesin amatoriam esse vel praecipue ita appellari debere.

Neque minus erravit vir doctus, cum dixit orationibus modo in epicis carminibus locum esse, quae opinio sexcentis .

exemplis refutari potest. Non magis enim quam Horatius (cf. praeter c. 111. 3, c. 111. 5, c. ΙΙΙ. 27, c. lv. 4,
c. Ι. 7, c. 1. 15. ep. 13.) alii poetae lyrici reformidaverunt aliquem dicentem inducere. Obbario qui assentitur,
ei Horatius homo levis et inconstans videatur necesse est. Etenim quamquam in c. 111. 3 poetae confitendum est,
ut censet O., se rem lyrae suae non convenientem tractasse, tamen in eodem carminum genere versari nequa-
quam omittit. cf. quae Ο. de ΙΙΙ. 5. disseruit.

Schuetzius vero, quem quid moverit, ut huius carminis exitum conferret cum clausulis c. 111. 27, c. IV.
4, c. ΠΙ. 5, difficile est intellectu, de ultima stropha sic statum „Die letzte Strophe kann fehlen. ..... Dass
Hor. mhlt, dass das gebrauchte Pathos weder ihm, noch dieser Dichtuugsart sustene, kemite seiuem guten Ge*
schmacke nur Ehre machen.“ Quod grande dicendi genus quale sit, quibus verbis vel sententiis hoc carmen
magnificentius videatur quam alia, vir doctus demonstrare supersedit, neque vero ei continget, ut inesse in hoc
carmine proprios quosdam sonitus ac fulmina dictionis probet. At si concedamus Schuetzio usum esse poetam
amplioribus verbis ac sententiis, quam quibus alibi solitus sit: quam ad rem in exitu carminis confessus est se
proiecisse ampullas et sesquipedalia verba? Estne haec clausula vel insulsitatis confessio vel erroris excusatio vel
praeposterae magniloquentiae irrisio? Velim placeat Schuetzio huic curiositati satisfacere et hanc rationem lyrici
carminis id genus claudendi exemplo undeunde extricato illustrare.

  

, air '.‡
⁴·›— ...u

